-g—

duo stili bucolici propria describuntur, i. e. tenuitas et
suavitas.1) Sed videamus, quid Maro ipse dixerit de genere
dicendi eclogarum. Saepius admonuit haec carmina humilia
tenuia qum etiam rustica esse: cf. Β. 3, 84: 4, 2; o, 1sq.; 6, 5.
At nihilominus hanc poesim non mediocri laude dignam esse
ait, velut B. ὁ, 27—30: 8, 2sqq.; 9, 38: 5, 4osqq.; 5, 81sqq.;²)
imprimis vero hae laudes in ecloga 5. carminibus Mopsi et
Menalcae tributae nobis commemorandae sunt, cum iis locis
haec poesis comparetur cum rebus non tam sanctis et
magnificis quam iucundis et amoenis: cum quiete et haustu
aquae frigidae, cum sibilo austri, strepitu undarum, murmure
fluminum. Cognoscimus igitur Vergilium, id quod Graeci
grammatici de Theocrito docebant, id studuisse, ut Bucolica
et modesta simpliciaque essent et sermone dulci legentibus
placerent. Quantopere hoc ei contigerit, nos docent poetae
aequales, cf. Horatii sat. Ι. 10, 44:

molle atque facetum
Vergilio adnuerunt gaudentes rure Camenae.

et Ps. Vergilii Catalepton XV, 1, quo epigrammate de Vergilio
agitur:
Vate Syracosio qui dulcior Hesiodoque
maior, Homereo non minor ore fuit.

Vergilium artificia, quibus eam suavitatem assecutus est, maxi-
mam partem, quoniam stilus artissime cum genere litterarum
connexus est, ex Theocriti imitatione accepisse non mirum
est. Sed quae sunt haec artificia dicendi, quibus ea tenuitas
et suavitas granditati aliorum poematum contraria efficitur?
Eorum quaedam saltem deprehendere conabor.

¹) Haec verba: χάριν. κάλλος, cui verbo quidem significatio minus
certa est (cs. P. (jeigenmiiller.v Quaestiones Dionysianae de vocabulis
artis criticae. Diss. Lips. 1908, pagg. 3ο sq.)‚ τέρπει, ἤδει non miuus respi-
cienda csse censeo quam metaphoram ἀνθηρόν.

²) Non mirum est Vergilium, cum aperte carminibus suis gloriari
nollet, liis laudibus solum partes eclogarum a personis cantatas extulisse.

