—116—

Sed ut hanc rem absolvam, intelleximus Theocritum eiusque
imitatores studio quodam parataxis haec brevia enuntiata
primaria, quibus causa sententiae praecedentis effertur, saepe
in carminibus bucolicis adhibuisse, id quod in epicis multo
rarius observatur. Vergilium item haec enuntiata, sicut alia
bucolici generis propria a Theocrito sumpsit, usurpavisse,
ut stilum simpliciorem redderet, vidimus.

De variis generibus horum enuntiatorum causalium ea
saepissime occurrere cognovimus, quae in exitu versus
collocata sunt. Ex parte causa eius frequentiae, ut supra
dixi, inde repetenda est, quod enuntiata ita collocata magis
inter se cohaerent. Huc accedere mihi videtur alia causa,
de qua id in Bucolicis tam saepe inveniatur; hanc opinionem
exponere velim. Homines indocti ac simplices, si de qua
re disserunt vel quid admonent, libentissime id confirmant
sententiis a toto populo probatis, i. e. proverbiis. Proverbia
Graecorum versu paroemiaco. qui dicitur, plerumque con-
fecta esse constat: quem poetae dactylici, cum paroemia
adhibebant, commodissime alterum dimidium versus facie-
bant. Hoc modo etiam Theocritus proverbia alteri sen-
tentiae adiunxit, id quod iam dudum viri docti cognoverunt:
cf. Meineke, Theocritus Bion Moschus ³, 1856, pagg. 454sqq.,
Gebauer, l. l, pagg. 5Sq. At apertum est non omnia illa
enuntiata in altero hemistichio posita fuisse proverbia, sed
tantum nonnulla, velut: 4, 41; 10,11; tamen ea enuntiata
ad exemplum proverbiorum collocata esse puto. Deinde
etsi saepe enuntiata causalia a nobis laudata vel breviora
vel longiora altero hemistichio sunt, tamen pleraque cum
illis ea ro cohaerere videntur, quod exitum versus tenent,
qua rc clausula paroemiaci servatur. — Quam sententiam
certiorem fieri arbitror poesi gnomica, quae item a simplici
ἷζε-ηοω (licendi populi non longe¹ abest. Ut exemplo utar
carmine Hesiodi, quod inscribitur ’Έργα καὶ Ἡμέραι, in parti-
bus gimniicis liuius operis multa talia enuntiata causalia pro
numero versuum inveniuntur, de quibus plurima, ut in illis
exemplis bucolicis, exitum versus tenent: ne longius hoc
liat, quani brevissime asseram loco& qui huc pertinent:

 

