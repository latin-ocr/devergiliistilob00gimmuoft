—61—

nomina cum attributisconiuncta. Itaque, quamquam non
plus unum versum eius generis in carmine 62.observavimus,
tamen eo id, quod supra statui, confirmatur hoc suave genus
dicendi carminum nuptialium ea re congruere cum bucolico,
quod ei talia membra parallela aptissima sunt.

ξ 3. De symmetria versuum.

Quoniam Vergilium, ut antea Graecos poetas bucolicos,
in carminibus bucolicis libenter hemistichiis, quorum singula
verba sibi respondent, usum esse, cum idem artificium in
stilo epico multo minus adhiberetur, probavi, transeo ad
versus coniunctos, qui grammatica ratione symmetriam
praebent. Hanc aequalitatem versuum, cum in his numerus
vocabulorum maior sit quam in hemistichiis, vix umquam
tam accuratam esse quam illorum brevium colorum iam ex-
spectandum est: nam, ni ita esset, ea symmetria potius
artificiosa et immoderata quam dulcis esset. Itaque in his
versibus parallelis enumerandis tam severam syntacticam
concinnitatem, quam in hemistichiis observavimus, postulare
non debemus; cum autem symmetria liberior sit, apparet
difficilius esse dijudicare, quae loca afferenda sint, quae iam
praetermittenda.

Exempla eius congruentiae in varias classes distribuam.
Primo loco ea paria versuum laudabo, quae quattuor membris
parallelis ita constant, ut utrique versui bina sint; cum haec
exempla, in quibus partes singulorum versuum quoque sibi
respondent, iam in ξξ 1 et 2 exscripta sint, hic ea breviter
citare velim: 3. josq„ 5, 76sq., quibus locis membra in priore
versu et membra in altero posita inter se paulo artius co-
haerent, 5‚32sq.‚ io,29sq., 3,8osq.‚ 3‚82sq., 7,o1sq., 7.o5sq.
Inveniuntur igitur in Bucolicis 8 exempla huius symmetriae.
His locis symmetria minime e casu, sed ex consilio poetae
nata est, id quod praesertim his rebus confirmatur. In nullo
horum exemplorum concinnitas aliis membris praeter ea
Α quattuor coniunctis imminuitur. Deinde in nullo exemplo
verba, quae membrorum aequalium communia sunt, tot sunt,

