,87-

figuram saepe usurpavisse, ut sermonem artificiosiorem et
magis commotum redderent, Vollmer01> concedo. Ab hac
repetitione, quam adhuc tractavi, altera distinguenda est,
quae epanalepsis nuncupatur.

ξ 2. De epanalepsi.

Poetae Graeci et Latini non raro verbum gravius
elatum, plerumque nomen, post membrum absolutum in
initio versus sequentis vel tertii attributo vel appositione
vel enuntiato relativo amplificatum repetunt. Hanc epana-
lepsim, cum de ea viri docti: Forbiger ad B.6‚20, Ge-
bauer, l. l. pagg. 49, 50 adn. 1, Meineke in editione Callimachi,
pag. 254, Leo in editione Culicis pag. 72sq.‚ Norden, 1.1.
pagg. 179 sq. verba fecerint atque magnum numerum exem-
plorum protulerint, breviter absolvam; Norden iure statuit
Vergilium eam figuram stilo amoeno Bucolicorum aptiorem
existimavisse quam gravitati epicae Aeneidis: admonendum
autem mihi est eam in Georgicis quoque satis raro inveniri.
Hic exscribam exempla, quae in eclogis leguntur:

6,20: addit se sociam timidisque supervenit Aegle,
Aegle, Naiadum pulcherrima, iamque videnti.

9‚27: Vare tuum nomen, superet modo Mantua nobis,
Mantua vae miserae nimium vicina Cremonae,
cantantes sublime ferent ad sidera cycni.

9‚47: ecce Dionaei processit Caesaris astrum,
astrum, quo segetes gauderent frugibus et quo
duceret apricis in collibus uva colorem.

10,72: vos haec facietis maxima Gallo,
Gallo, cuius amor tantum mihi crescit in horas,
quantum vere novo viridis se subicit alnus,

Deinde hic locus:

ὁ, 55: claudite Nymphae,
Dictaeae Nymphae, nemorum iam claudite saltus,

illis exemplis propterea non admodum par est, quod demum

post repetitionem sententia absolvitur. Hos autem versus:
7,2sq. et 8,55sq.‚ quos viri docti in hoc numero habuerunt,

¹) P. Papinii Statii Silvarum Libri. Leipzig 1898, p. 348.

