-72-

in his idylliis, cf. 2‚388q., 18,2osq.‚ 17,11osq. Ceterum de
versibus tertiae classis dicendum est nullos tam accurate
sibi respondere praeter versus id. 16, 3sq. quam illos versus

Bucolicorum.
Transeamus ad illa carmina inferiorum poetarum buco-

licorum. In idyllio 20. tales versus desunt. Neque inveniuntur
in idyllio 27. quod non mirum est, quoniam eius maxima
pars est, ut ita dicam, stichomythia. Postremo poeta epitaphii
Bionis hoc artificio tam libenter usus est, ut longum sit locos
exscribere: cf. versus isq„ 2osq., 2osq., 518q.‚ 53sq.: prae-
cipue nonnumquam, quo neque Theocritus neque Vergilius
progressus est, plus tres versus parallelos coniunxit, ef.versus
3—8, 37—44, 87—92: quorum locorum schema idem est in
ea re, quod poeta semper in extrema serie hanc severam
symmetriam versuum deseruit.

His opponam illa carmina epica, quae inscribuntur:
ἹΙρακλῆς, Εῧρώπη, ssleyfiym in quibus tales versus non in-
veniuntur: comparari tantum hic locus carminis Ἡρακλῆς

potest:
9: ἀλλ’ αἳ μέν ῥα νέμονται ἔπ’ ὄχθαις Εἶλίσσοντος,
αἲ δ’ ἱερὸν θείοιο παρὰ ῥόον Ἀλφειοῖο,
αἵ δ’ ἐπὶ Βουπρασίου πολυβότρυος, αἳ ὂὲ καὶ ὧδε.
ubi aequabilitatem oppositione pronominum αἳ μέν - αἳ δέ,

sicut saepius in stilo epico, effectam esse nemo est quin videat.

Ut summam faciam, cognovimus Vergilium versibus
parallelis coniunctis, quod artificium etiam in poesi bucolica
Graecorum magis adhibitum est quam in epica, suavitatem
generi aptam in eclogis effecisse.

Etiam de hac re illa duo carmina Catulli 62. et 64. perlegi.
At concedo hanc symmetriam versuum in epithalamio (62.)
non saepius pro rata parte occurrere quam in carmine 64.
In hoc enim tales versus parallelos non raros esse iam ex-
spectandum est propterea, quod in eo Catullus saepissime
finibus versuum partes orationis dividit.¹) Qua de causa

¹) Cf. Norden, l. l. pag. 379. May, l. l. pag. 33 extr. Ibidem, pag. 82,
exempla carminis 04, quae huc pertinent, enumerata invenies.

