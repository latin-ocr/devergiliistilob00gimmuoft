-74-

2,8: nunc etiam pecudes umbras et frigora captant,
nunc virides etiam occultant spineta lacertos,
3,13: quae tu, perverse Menalca,
et cum vidisti puero donata, dolebas,
et si non aliqua nocuisses, mortuus esses.

5,So: haec nos „formosum Corydon ardebat Alexim“,
haec eadem docuit „cuium pecus? an Meliboei?“

7,1 Forte sub arguta consederat ilice Daphnis
compulerantque greges Corydon et Thyrsis in unum.
8,09: Carmina vel caelo possunt deducere Lunam,

carminibus Circe socios mutavit Ulixi,
frigidus in pratis cantando rumpitur anguis.

ξ 4. De symmetria complexionum binorum versuum.

Denique in Bucolicis Vergilii nonnumquam duo membra
aequalia, quorum utrumque binos versus complet, coniuncta
sunt. Non mirabimur. quod in iis singulae notiones minus
sibi respondent quam in membris brevioribus. Ea symmetria
his locis eclogarum invenitur:

1,5o: ante leves ergo pascentur in aequore cervi
et freta destituent nudos in litore pisces,
ante pererratis amborum finibus exul
aut Ararim Parthus bibet aut Germania Tigrim,
quam nostro illius labatur pectore voltus,

ubi symmetria versu 63. augetur, qui enuntiatum, quod
logica ratione pro primario est, continet:

10, 04: non illum nostri possunt mutare labores,
nec si frigoribus mediis Hebrumque bibamus
Sithoniasque nives hiemis subeamus aquosae,
nec si, cum moriens alta liber aret in ulmo,
Aethiopum versemus oves sub sidere cancri,

quo loco enuntiatum primarium in uno versu inclusum
praecedit:
2.40: tibi candida Nais
pallentes violas et summa papavera carpens
narcissum et florem iungit bene olentis anethi,

