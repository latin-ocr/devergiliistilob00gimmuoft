-63—

faciunt, quod non solum quaedam verba eorum sibi re-
spondent⁷ verum etiam utrique versui, vel interdum tribus
versibus continuis, bina substantiva, quorum utrique attri-
butum est, quae verba plerumque variis modis implicata
sunt‚1) praeter verbum finitum, ut particulam copulativam
negligam, sunt. Eius generis sunt lii versus Bucolicorum:

5, 16: lenta salix quantum pallenti cedit olivae,
puniceis humilis quantum saliunca rosetis,
iudicio nostro tantum tibi cedit Amyntas.

ubi in altero versu vox „quantumst quasi loco verbi finiti est,

1‚33: quamvis multa meis exiret victima saeptis
pinguis et ingratae premeretur caseus urbi,
non umquam gravis aere domum mihi dextra redibat.

1,49: non «insueta graves temptabunt pabula fetas,
nec mala vicini pecoris contagia laedent.

4‚28: molli paulatim flavescet campus arista,
incultisque rubens pendebit sentibus uva,
et durae quercus sudabunt roscida mella,

ubi sane in versu 28. adverbium loco alterius attributi
positum est. In his exempliS, quamquam nonnulla verba
parum sibi respondent, si ad sententiam spectamus, tamen
aequabilitatem non mediocrem eo effectam esse puto,
quod uterque versus tali symplegmate substantivorum, ad—
iectivorum‚ verbi finiti exornatus est. Haec symmetria
ubique eo clarior facta est, quod quaedam verba aequalia
easdem sedes versuum tenent. Etiam commemorandum
esse puto in versibus 5, iosq. et 1, 33sq. symmetriae com-
modo esse illa enuntiata primaria, quae, cum singulos versus
item expleant, illa paria versuum quasi astrictius continent:
praecipue versus 5,18 animadvertendus est, cuius plura
verba verbis versuum antecedentium ipsa quoque respon—
dent. Huic classi adiungere velim hos versus:

¹) Earn collocationem verborum a poetis praecipue ad dulce genus
dicendi efficiendum libenter adhibitam esse R. Heinze, Virgils episclie
Technikz Leipzig 1908, pag. 429 adn. 1 admonuit.

