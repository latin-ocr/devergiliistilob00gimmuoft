-99-

Ut ea, quae in hoc capite disserui, complectar,Vergilium
in eclogis variis generibus repetitionum multo magis usum
esse quam in libris epicis cognovimus; ut illa aequabilitate
membrorum, ita his figuris maxime ἀφέλειαν, qua huic generi
litterarum opus est, appetivit. Haec Vergilius item a Theocrito,
ut vidimus, accepit. Denique in hoc quoque capite nonnulla
certe, quibus hi poetae suavitatem stili assecuti sunt, ad
carmina poesi populari propinqua, quae imprimis iucunda
quadam simplicitate excellunt, rettulimus.

Caput 111.
De parataxi.

Quoniam de his formis repetitionis egi, ad aliam rem,
qua sermo simplicior redditur, accedam. Ad ἀφέλειαν cum
alias res tum studium membrorum aequo ordine coniungen-
dorum pertinere inter omnes constat. Itaque iam, exspec-
tandum est Vergilium in Bucolicis, qua tenuitate stili con-
scripta sunt, parataxim praetulisse hypotaxi. Sed ineptum
esset, si quis unumquemque locum horum carminum, quo
membra eodem ordine coniuncta ratione hypotactica com-
ponere posset, hic afferre vellet. Nam notum est, ut oratores
Romanorum magis subordinationem membrorum appetebant,
ita poetas, praesertim qui Augusti aetate florebant, plerum-
que coordinationem praetulisse; imprimis Vergilium in omni-
bus operibus pro continuationibus longis et artificiosius con—
structis libenter posuisse enuntiata eodem ordine coniuncta
viri docti cognoverunt. 1’) Attamen conabor singula quaedam
insigniora ad parataxim pertinentia, quibus eius Bucolica
superant reliqua carmina, hic proferre.

ξ l. De parataxi in similitudine adhibita.

Inter ea hoc commemoratu dignum mihi videtur, quod
in similitudinibus id, quod comparatione describitur, et id,

¹) Ct. Stolz-Schmalz, Lateinische Grammatik.⁴ Miinchen 1910,
pag. 652. Norden, l. l. pagg. 371sq.

7ss

