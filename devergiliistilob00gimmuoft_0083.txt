*70-

appetitam esse, cum in poesi grandiore stilo scripta multo
rarius inveniretur. — Hic breviter commemorare velim illas
Diras Valerii Catonis, cui carmini multa cum genere bucolico
communia sunt, etiam stilo arte cum eo cohaerere: in eo
poemate enim pro rata parte saepissime symmetria talium
membrorum invenitur; cf. versus (Ribbeck): 22, 65, 89, oo;
4,12,13‚18,98,99;4sq., 12sq.‚ [Osq.,18sq., 37sq., 48sq., oSsq.
— At fortasse admonuerit quispiam haec genera symmetriae
a nobis tractata saepe apud Ovidium inveniri atque inde
concludendum esse dixerit talia imprimis carminum genere
dicendi rhetorico conscriptorum propria esse. Huic respon-
dendum est sane congruentiam aequalitatemque membrorum
eodem ordine coniunctorum, ut ubique in sermone antiquo
simplici ab arte exculta alieno observatur, ita a rhetoribus
inde a Gorgia libenter ad stilum poliendum adhibitam esse.
Itaque etsi nonnumquam difficile sit diiudicare, ex utro fonte
id studium concinnitatis fluxerit, de poesi bucolica non
dubium esse mihi videtur, quin frequentia talium membrorum
ad artificia, quibus etiam homines illiterati usi sunt, referenda
sit. Ovidius etsi eo cum poetis bucolicis consentit, quod
item magis stilum venustum ac ludibundum quam sublimem
appetivit, idem artem rhetorum secutus symmetriam mem-
brorum ad graves antitheses variasque argutias -sermonis,
quas ei in deliciis fuisse constat, enuntiandas adhibuit3 etiam
ex versibus Metamorphoseon‚ quos Norden, l. l. pag. 375,
laudat, cognosci posse puto eum imprimis sermonis faceti
et versuti studiosum fuisse, quod de poetis bucolicis dici
non potest.

Caput 11.
De variis generibus repetitionum.

Praeter hanc symmetriam membrorum, quam in Bucolicis
magis quam in aliis carminibus Vergilium usurpavisse adhuc
demonstravi, etiam aliis rebus sermonem Bucolicorum a
sermone graviore in ceteris operibus adhibito differre existi-

