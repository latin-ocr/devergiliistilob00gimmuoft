Porro in his versibus

5‚88: At tu sume pedum, quod me cum saepe rogaret
non tulit Antigenes (et erat tum dignus amari)
formosum paribus nodis atque aere, Menalca.

membrum particula „eff cum verbis praecedentibus con-
iunctum munere enuntiati concessivi fungi apparet. Com-
memorandi esse mihi videntur hi quoque versus:

3‚64: Malo me Galatea petit, lasciva puella,
et fugit ad salices, et se cupit ante videri.

in quibus suavitate et simplicitate loquendi, quae cum re
narrata bene congruit, tria membra paratactica pro enun-
tiatis temporalibus et concessivis posita sunt; id quod non
animadvertitur eo loco Theocriti, quem Vergilius imitatus
est: id. 5, 88 sq. Neque hos versus negligendos esse censeo:

7.14: quid facerem? neque ego Alcippen nec Phyllida
habebam,
depulsos a lacte domi quae clauderet agnos.
et certamen erat, Corydon cum Thyrside, magnum.
posthabui tamen illorum mea seria ludo.

in quibus particula copulativa duo enuntiata, quorum alterum
cum priore potius coniunctione concessiva „cum⁵·' connectas,
coniuncta sunt: quod intelligitur imprimis ex usu vocis
‚.tamen“‚ quae non ad enuntiatum proximum (v. 16), sed ad
versus 14sq. referri debet. Huic loco alium addere liceat,
quo contextus sententiarum similis, etsi paulo difficilior, esse
mihi videtur:

§.82 agrestem tenui meditabor harundine Musam.
non iniussa cano: si quis tamen haec quoque, si quis
captus amore leget, te nostrae, Vare, myricae,

te nemus omne canet:

in quibus versibus item non ad verba proxima hoc „tamen“
spectat, sed ad versum 8; propterea verba: „non iniussa
ca1io“ exstare pro enuntiato causali: „quoniam te iubente
cano⁰ puto, quod cum hac sententia: 7,te nostrae, Vare, etc.“

coniungvndum sit.

