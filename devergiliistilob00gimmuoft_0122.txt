—118—

ubi verba: „vix ossibus haerent“ pro enuntiato secundario
posita sunt;
2, 36: Est mihi . . . fistula . . .
praeterea duo nec tuta mihi valle reperti
capreoli, sparsis etiam nunc pellibus albo;
bina die siccant ovis ubera; quos tibi servo.

ubi potius aliquis miretur ex hoc extremo enuntiato non
verba praecedentia pendere; similis est hic locus Theocriti:
5,104: ἔστι δέ μοι γαυλὸς κυπαρίσσινος, ἔστι δὲ κρατήρ,

ἔργον Πραξιτέλευς·τᾷ παιδὶ δὲ ταῦτα φυλάσσω.
deinde conferendi sunt hi versus:

3. 70: Quod potui, puero silvestri ex arbore lecta
aurea mala decem misi: cras altera mittam.

quo loco hoc enuntiatum adiunctum summam esse ex versi-
bus 68sq. concludo: addi etiam potest hic locus:

5, 79: ut Baccho Cererique, tibi sic vota quotannis
agricolae facient; damnabis tu quoque votis.

ubi hypotaxis poetae eo magis se obtulit, quod idem nomen
‚,vota“ in utroque enuntiato adhibitum est: similes quoque
sunt hi versus:
10,52: certum est in silvis inter spelaea ferarum
malle pati tenerisque meos incidere amores
arboribus: crescent illae, crescetis amores.

Tum Vergilius in his Bucolicis compluries particulas
copulativas ‚‚et, atque, que* ad enuntiata quadam simpli-
citate aequo ordine coniungenda adhibuit, quibus locis ratione
logica potius hypotaxis postularetur. Nonnumquam mem-
brum iis coniunctionibus adnexum pro enuntiato secundario
positum esse videtur, cf.:

3‚32: De grege non ausim quicquam deponere tecum:
est mihi namque domi pater, est iniusta noverca,
bisque die numerant ambo pecus, alter et haedos.

in qua re Vergilius hunc locum Theocriteum secutus est:

8, 15: οὗ θησῶ ποκα ἀμνόν. ἐπεὶ χαλεπὸς ὁ πατήρ μευ
χὰ μάτηρ, τὰ ὁὲ μᾶλα ποθέσπερα πάντ’ ἀριθμεῦντι.

deinde hic locus afferendus est:

 

