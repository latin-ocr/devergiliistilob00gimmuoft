-39-

non me carminibus vincet nec Thracius Orpheus
nec Linus, huic mater quamvis atque huic pater adsit,

Orphei Calliopea, Lino formosus Apollo.

ubi in extremo versu suavi quadam simplicitate, ut supra
commemoravi, ea, quae antea dicta sunt. nulla re nova
nisi nominibus addita repetita suntst')

ξ 3. De altera specie epanalepsis.

Tum altera forma epanalepsis, quae, quamquam cum
illa epanalepsi et cum epanodo cohaeret, ab iis secernenda
est, in eo cernitur, quod membrum unum orationis vel etiam
verbum unum post membrum absolutum ea ratione repetitur,
ut cum eo alterum novum membrum, quod non raro repetito
oppositum est, 0011iu11gatur.‘2) Hoc genus repetitionis, quod
in eclogis Vergilii satis saepe occurrere videbimus, a viris
doctis adhuc nimis neglectum est.3) Ex exemplis iam
cognoscetur ea figura suavitatem et simplicitatem sermonis
effici. Hi loci eclogarum eam repetitionem praebent:

8‚55: certent et cycnis ululae, sit Tityrus Orpheus,
Orpheus in silvis, inter delphinas Arion.

quod exemplum propius ad epanalepsim supra tractatam
accedit, quia verbo repetito aliquid adicitur; plerumque autem,
quod nemo mirabitur, membrum repetitum est quasi com-
pendium verborum antecedentium:

5, 50: nos tamen haec quocumque modo tibi nostra vicissim
dicemus Daphnimque tuum tollemus ad astra:
Daphnin ad astra feremus: amavit nos quoque

Daphnis. 4)

¹) Huic loco similes sunt versus G. 11, 227—229.

2) Verba repetita, sicut in epanalepsi supra tractata, plerumque in
initio versus posita sunt, cum maiorem vim ea collocatione accipiant.

³) Quantum video, solus Gebauer l. 1. pag. 51, hos locos: Theocriti
id. 9, lsq. et Vergilii B. 5, 51sq. ob repetitionem contulit3 sed propterea
solum contulit, quod in utroque non singula verba, sed membra repetita sunt.

⁴) Eo, quod pro verbo „tollemus‘*‘ in membro iterato hoc „feremuff
positum est, res ipsa non immutatur; item aliis locis, qui infra sequuntur,
variatio singulorum verborum adhibita est.

