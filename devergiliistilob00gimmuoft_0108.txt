—104-

brevia enuntiata primaria alteri sententiae, saepe imperativae‚
cuius eausa iis enuntiatur, aut postposita aut interposita.
His enuntiatis stilus efficitur simplicior ac sermoni cotidiano
similior. Apparet enim poetam, nisi simplicitati operam
daret, haec pauca verba, quibus causa alterius sententiae
enuntiatur, potius ratione hypotactica‚ sive enuntiatis causa-
libus sive finalibus sive relativis sive participiis, significaturum
esse. Sane ea enuntiata causalia, si longiora sunt, coordi-
natione adnecti minus memorabile est. Itaque de his enun-
tiatis primariis dicere possumus, quod Demetrius, l. l. ξ 137,
de alia quadani sententia brevi adiuncta docet: Εὐθὺς οὖν
πρώτη ἐστὶ χάρις ἡ ἐκ συντομίας, ὅταν τὸ aziz& μηκυνόμενον
ἄχαρι γένηται, ὑπὸ δὲ τάχους χάριεν . . . τὸ γὰρ ἐπιλεγόμενον . . .
ὑπὸ τῆς συντομίας τὴν χάριν ποιεῖ, εἰ δὲ ἐμηκύνθη διὰ πλειόνων
. . . διήγημα ἂν ψιλὸν ἐγένετο ἀντὶ χάριτος. Sed ut certus modus
definiatur, hic conferam tantum ea enuntiata illius generis,
quae breviora uno hexametro sunt.

Primum afferenda sunt exempla Bucolicorum Vergilii;
quae in varias species distribuere praestabit. 1. Primo loco
paratactica enuntiata causalia laudantur, quae alteri sententiae
postposita exitum versus tenent, id quod persaepe animad-
vertitur: multa eorum alterum dimidium hexametri explent:¹)
3‚59: alternis dicetis: Ι amant alterna Camenae.

3‚76: Phyllida mitte mihi: Ι meus est natalis, Iolla.

6‚24: solvite me pueri; Ι satis est potuisse videri.

7,o: huc ades o Meliboee3 Ι caper tibi salvus et haedi;
8, 30: sparge marite nuces: Ι tibi deserit Hesperus Oetam.
9‚5o: insere Daphni piros; Ι carpent tua poma nepotes.

9‚()2: hic haedos depone, Ι tamen veniemus in urbem.
5,()o: nec lupus insidias pecori nec retia cervis
ulla dolum meditantur; Ι amat bonus otia Daphnis.
233: Sinum lactis et haee te liba, Priape, quotannis
exspectare sat est: Ι custos es pauperis horti.
8,()2: Haec Dainon; vos, quae responderit Alphesiboeus,

(licite Pierides: Ι non onmia possumus omnes.

¹) Sententiis in altero hemistichio positis Theocritum et Vergilium
continuationes libenter clausisse cognovit Gcbauer, l. l. pag. 17sq.

