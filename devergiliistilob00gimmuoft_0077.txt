-73-

inutile esset exempla proferre. Sed quaedam certe comme-
morare velim. Hi versus 62‚3sq.:

surgere iam tempuS, iam pingues linquere mensas,

iam veniet virgo, iam dicetur hymenaeus,
quamquam duo priora membra inter se artius quam cum
sequentibus cohaerent, conferendi sunt cum illis paribus
versuum primae classis a Vergilio et Theocrito libenter com-
positis: haec cuin a stilo epico aliena esse cognoverimus,
iterum Videmus genera bucolicorum et nuptialium carminum
quadam ratione sibi propinqua esse. In carmine 64. enim,
quod multo longius est, nihil eius generis invenitur. Deinde
animadvertendum est de versibus aequatis carminis 04.
nullos praebere concinnitatem verbis in isdem pedibus
repetitis ac simili sono verborum tantopere auctam, quanto-
pere hi versus:

334: nulla domus tales umquam contexit amoreS,
nullus amor tali conjunxit foedere amantes,
qualis adest Thetidi, qualis concordia Pelei:

qui versus paralleli praeterea soli tertio versu, cui vis
enuntiati primarii est, velut vinculo magis copulati sunt.
Hic locus autem, quod non casu factum esse credo, est
eius partis carminis Parcarum, quae maxime speciem hyme-
naei prae se fert. Inde quoque fortasse verisimilius factum
est talem symmetriam versuum magis artificium poesis
simplicis ac suavis, qualis et poesis nuptialis et bucolica est.
quam epicae esse.

Priusquam ad aliam rem transeo, etiam laudare velim
eos versus Bucolicorum Vergilii, qui aequo ordine coniuncti
universe sibi respondent, quamquam singula verba parum
inter se congruunt; hac de causa ii non cum exemplis
aliorum operum conferri potuerunt. Hi sunt loci, qui
proferendi esse mihi videntur:

1,57: nec tamen interea raucae tua cura palumbes,
nec gemere aeria cessabit turtur ab ulmo.

1,59: ante leves ergo pascentur in aequore cervi
et freta destituent nudos in litore pisces.

