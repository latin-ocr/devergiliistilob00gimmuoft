„107-

Apparet hanc collocationem verborum in priore exemplo
adhibitam esse ad trepidationem exprimendam, in altero ut
versus ad versum intercalarem aptaretur. — His exemplis
addere velim alia enuntiata similia, quae quamquam causali
sensu interpretari possumus, non tam certo ad causam signi-
ficandam pertinent, sed potius ad sententiam porro efferendam.
Etiamsi minus commemoratu digna sunt, tamen ea nolim
praetermittere, quia inter ea fortasse quaedam sunt, quae
alius in exemplis supra laudatis numerare malit:

2,53: addam cerea pruna: Ι honos erit huic quoque pomo.
3,2: Non, verum Aegonis: Ι nuper mihi tradidit Aegon.
3,49: Numquam hodie effugies: Ι veniam quocumque vocaris.
48: tu modo nascenti puero, quo ferrea primum
desinet ac toto surget gens aurea mundo,
casta fave Lucina: Ι tuus iam regnat Apollo.
4, 38: cedet et ipse mari vector, nec nautica pinus
mutabit merces: Ι omnis feret omnia telluS.
5, 52: Daphnin ad astra feremus: Ι amavit nos quoque Daphnis.
8,ol: has olim exuvias mihi perfidus ille reliquit,
pignora cara sui, quae nunc ego limine in ipso,
terra, tibi mando; Ι debent haec pignora* Daphnim.
1o,8: non canimus surdis, Ι respondent omnia silvae.
10,75: solet esse gravis cantantibus umbra,
iuniperi gravis umbra; Ι nocent et frugibus umbrae:

denique hoc loco dubium mihi videtur, utrum membro ad-
iuncto significetur, quae sit causa rerum praecedentium, an
quid ex exemplis cognoscatur:
2‚()3: torva leaena lupum sequitur, lupus ipse capellam,
florentem cytisum sequitur lasciva capella,
te Corydon, o Alexi: Ι trahit sua quemque voluptas.

Etiamsi haec exempla postremo exscripta negligimus, certo
cognoscitur ea brevia enuntiata primaria alteri sententiae
'sensu causali adiuncta, cum sermoni simplici aptissima sint,
in Bucolicis Vergilii pro rata parte saepe inveniri. Pleraque
exempla occurrunt in colloquiis et canticis personarum. cum
earum sermo imprimis tenuis ac vivus esse debeat: at non

