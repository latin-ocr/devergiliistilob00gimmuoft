„238—

paulo infra tractabo. Qui illa exempla eius figurae leget,
cum Nordeno consentiet Vergilium ea imprimis usum esse,
ut versibus aliquid ingenii venusti Graecorum daret. —-
Itaque in illis quattuor libris Georgicorum et Aeneidis idem
artificium pro rata parte aliquanto rarius occurrit: inveni
hos locos: G. Ι, 245 sq„ G. IV, 297 sq„ ubi adjectivum „quattuor”
pro nomine repetitum est, A. Ι, 108sq., A. XII, 89sqq.,
A. XII,673sqq„ A.X11‚896sqq. -— In carminibus Theocriti
hoc artificium suavi stilo aptissimum compluries adhibitum
est: cf. id. 1,298q. et 7, 57sqq.‚ deinde id. 13, 43sqq., ubi
item res venustissima significatur: conferendi quoque sunt
hi loci: id. 15, 103sq., ubi vero verbum repetitum Ὧραι in
medio versu positum est, et id. 18, 5osqq.‚ in quibus Versibus
autem nomina repetita et attributis amplificata: Λατώ, Κύπρις,
Ζεύς neque in initio versus neque post membra absoluta
posita sunt. Cognoscitur hoc genus repetitionis saepius in
carminibus, quae imprimis figurae amoenae decent, ad-
hibitum esse quam in poesi graviore: at non iudicandum
est id imprimis generis bucolici proprium esse.
Adiungendus mihi est hic locus:

7‚2 sq.: compulerantque greges Corydon et Thyrsis in unum,
Thyrsis oves, Corydon distentas lacte capellas:

in his versibus non eandem speciem epanalepsis deprehen-
dimus, sed figuram, quani Quintilianum (Instit. or. IX‚35)
secuti ἐπάνοδον vel regressionem dicimus. Qua repetitione
nominum, cum sermoni hominum simplicium aptior esset
quarn usus pronominum „hic-ille'·‘, summa ἀφέλεια effecta
est. Huius figurae in illis quattuor libris Vergilii nullum
exemplum inveni; at non omnino in libris epicis deest:
cf. A.11‚434sqq.‚ A. V,204sqq., A.X,6978qq., A. X[,ooosqq.
Sed hoc interest, quod in hoc versu: B.7,3 nihil novi
enuntiatur, nisi quod vocabulum ,.greges'·‘ accuratius signifi-
catur studio quodam rerum minutarum soli poesi bucolicae
apto, et in exemplis Aeneidis hac figura enuntiatur, quales
homines inodo commemorati sint, aut res gestae porro
narrantur. — Figurae epanodi similis est ea repetitio, quae
in B. 4,55sqq. legitur:

