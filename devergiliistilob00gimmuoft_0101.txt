,97-

excultae propriam esse. Quamobrem etiam Theocritus et
Vergilius nonnumquam in Bucolicis, id quod in ceteris
carminibus fere omnino evitaverunt, versus eo modo re—
petiverunt.

Quominus hac repetitione versuum ἀφέλειαν quandam
stili effici credamus, id impedire videatur, quod Ovidius,
ille poeta a rhetoribus instructus, libenter simili modo Versus
paulum variatos repetivit. Aliquot exempla collegit R. Helm,
Festschrift Johannes Vahlen, Berlin 1900, pagg. 344sqq. Sed
hi loci a versibus adhuc tractatis eo differunt, quod iis aliud
ἦθος est. Cum enim illis versibus iteratis generis bucolici
aliorumque generum propinquorum suavitas cum tenuitate
coniuncta appetita sit, exempla Ovidii, ut antea dixi, plerum-
que ad facetias pertinent. Unum tantum locum laudare
velim, quo optime ostendi puto Ovidium imprimis ad anti-
theses spectare; illos enim versus Catulli, 62‚42sqq., in
suum usum sic convertit: Metam. ΠΙ, 353sqq.:

Multi illum iuvenes, multae cupiere puellae;

sed fuit in tenera tam dura superbia forma,

nulli illum iuvenes, nullae tetigere puellae.
nam cum apud Catullum repetitione verborunrtarda quae-
dam, sed suavis simplicitas exprimeretur, apud Ovidium eo,
quod in versu repetito hoc „tetigere” pro verbo „cupiere“
positum est, sententia facetissima et ingenio huius aptissima
facta est. Item plurimi alii loci Ovidiani potius exemplum
talium argutiarum quam simplicitatis praebent.

ξ 5. De verbo in similitudine bis adhibito.

Postremo transeo ad genus quoddam repetitionis, quod
quidem non adeo frequens est, sed, quantum video, nondum
satis tractatum est. interdum in similitudinis membris, et
quo imago affertur, et quo res illustranda enuntiatur,
tertium comparationis quod dicitur eodem verbo significatur.
Tria exempla eius repetitionis in Bucolicis Vergilii occurrunt:

5, 16: Lenta salix quantum pallenti cedit olivae,
puniceis humilis quantum saliunca rosetiS,
iudicio nostro tantum tibi cedit Amyntas.

Η

Gimm. l

