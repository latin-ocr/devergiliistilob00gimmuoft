— 121 ·—

Tum parataxis quaedam, quae sane non in aliis car-
minibus deest, his locis a Vergilio appetita est:

2,36: Est mihi disparibus septem compacta cicutis
fistula, Damoetas dono mihi quam dedit olim
et dixit moriens:

3,13: quae tu, perverse Menalca,
et cum vidisti puero donata, dolebas,
et si non aliqua nocuisses, mortuus esses.

quibus duobus locis altera enuntiata eodem ordine coniunc-
tione ⁷‚et“ coniuncta sunt, quae vero sententia tantum, non
ratione grammatica ad pronomen relativum respiciunt.

Denique studium quoddam parataxis iis locis animad-
verti arbitror, quibus de tribus enuntiatis primariis primum
et tertium artius inter se sensu quodam cohaerent quam
cum secundo; nam apparet hoc sententiae praecedenti aut
sequenti eodem ordine solum propterea adiunctum esse,
quod hypotaxis stilo simplici minus apta est;> exempla huius
compositionis sententiarum etiamsi alibi quoque inveniuntur,
in his Bucolicis pro rata parte satis frequentia sunt. Con-
feras velim praeter nonnullos similes locos modo laudatos:
3, 102sq.‚ 3, 32sqq.‚ 7, 14sqq., ὁ, Ssqq„ hos versus:
2:25³ nec sum adeo informis: nuper me in litore vidi,

cum placidum ventis staret mare: non ego Daphnim
iudice te metuam, si numquam fallit imago.
9, 51: omnia fert aetas, animum quoque: saepe ego longos
cantando puerum memini me condere soles:
nunc oblita mihi tot carmina;
4‚1: Sicelides Musae, paulo maiora canamus,
non omnes arbusta iuvant humilesque myricae:
si canimus silvas, silvae sint consule dignae.
2‚31:mecum una in silvis imitabere Pana canendo.
Pan primum calamos cera coniungere plures
instituit, Pan curat oves oviumque magistros.
nec te paeniteat calamo trivisse labellum.¹)

1) Versus 31. et 34. tam arte inter se cohaerent, ut versus 32. et 33.
Ribbeck interpolatione additos esse iudicaverit.

