—30—

carminibus epicis, in idylliis Theocriti meris rusticis quam
in aliis eiusdem, in illis carminibus Graecis bucolicis in-
ferioribus quam in epylliis eiusdem fere aetatis. Inde in-
telligitur, quod demonstrare studui, hanc symmetriam multo
magis fuisse artificium poesis bucolicae quam heroicae.
Sed quid de ea re iudicandum est? Norden, qui, ut
supra dixi, in editione libri VI. Aeneidis quaedam exempla
aequitatis membrorum et insignioris et minus insignis e car-
minibus Vergilii elegit, statuit hunc poetam, sicut alios anti-
quiores et posteriores, in ea re rhetores secutum essel)
Concedo quidem Vergilium etiam studiis rhetoricis inductum
esse, ut membra quadam aequabilitate conformaret. Sed
quod attinet ad accuratiorem symmetriam membrorum, de
qua egimus, viro docto assentiri non possum. Nam quo-
minus eam quoque maxime ex arte rhetorica repetamus,
eo impedimur, quod cognovimus hanc symmetriam hemi-
stichiorum ab illis poetis in carminibus bucolicis studio quo-
(lam adhibitam esse, in carminibus grandiore stilo scriptis
multo rariorem esse vel omnino deesse; consentiunt enim
omnes poesim epicam sublimiorem esse atque arti oratoriae
plus debere quam genus bucolicum, quod magis tenuitatem
sequitur et cum poesi populari quodam modo cohaeret.²)
Ergo nobis aliae causae quaerendae sunt, quibus origo eius
rei explanetur. Primum apparet conditionem generis epici
et generis bucolici non eandem esse: nam in carminibus
epicisv quia semper fere varia facta in narratione se ex-
cipiunt atque quasi actio sine mora progreditur, poetis
occasio talium artificiorum adhibendorum rarius data est:
contra in bucolici& in quibus multa lyrico generi propiora
sunt, saepius res aequales efferuntur, qua de causa partes
orationis quoque potius sibi respondent. Imprimis com-
parationes a poetis epicis adhibitae a comparationibus bucoli-

¹) ltem May. 1. 1., pag. ³50, arti rhetoricae maxime hoc artificiosum
ornauwntum tribuendum esse iudicavit.

²1 May, 1. 1., pagum, unus, cum Solum ad usum frequentiorem
anaphorarum respiceret, quod aequum esse minime existimo, nuper statuit
iii Bucolicis et Georgicis artem ,rhetoricam plus valere quam in Aeneide.

