,75-

tum casia atque aliis intexens suavibus herbis
mollia luteola pingit vaccinia caltha.

ubi etiam singuli versus unius membri singulis alterius
bene respondent;

5‚36: grandia saepe quibus mandavimus hordea sulcis,
infelix lolium et steriles nascuntur avenae,
pro molli viola, pro purpureo narcisso
carduus et spinis surgit paliurus acutis.

quo loco sane primi et tertii versus universa tantum
sententia aequalis est.

Deinde quaesivi, quae exempla huius symmetriae in

illis quattuor Georgicorum et Aeneidis libris legerentur.
Hos versus inveni:

G. L 189: si superant fetus, pariter frumenta sequentur
magnaque cum magno veniet tritura calore;
at si luxuria foliorum exuberat umbra,
nequiquam pingues palea teret area culmos,

in quo exemplo symmetriam maxime oppositione effectam
esse in promptu est; praeterea enuntiata primaria solum

universe sibi respondere animadvertendum est. Deinde
hic locus afferri potest:

A.1‚ 703: quinquaginta intus famulae, quibus ordine longam
cura penum struere et flammis adolere penates;
centum aliae totidemque pares aetate ministri,
qui dapibus mensas onerent et pocula ponant.

ubi ea aequabilitas minus consilio quam casu facta esse
mihi videtur, praesertim cum duobus versibus antecedentibus
similis sententia enuntietur. Praeter hos duos locos nulla
exempla in his libris inveni. Cognoscitur pro numero versuum
hanc symmetriam distichorum etiam rarius in libris epicis
occurrere quam in Bucolicis.

Operae erit pretium quaerere, num etiam in hac re
Theocritus, auctor Bucolicorum, Vergilio exemplo fuerit.
In illis decem carminibus bucolicis hi versus eius generis
occurrunt:

