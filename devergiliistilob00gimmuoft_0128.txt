vita.

Rudolf Gimm natus sum Lipsiae a. d. VH. Id. Oct.
anni 1885 patre Arnone matre Mathilda e gente Himmel.
Fidei addictus sum evangelicae. Litterarum elementis im-
butus scholam Thomanam, quae nunc quoque Jungmanno
rectore floret, per novem annos frequentavi. Vere anni 1905
maturitatis testimonium adeptus almae matris Lipsiensis
civibus adscriptus sum et studiis potissimum philologis me
dedidi. Docuerunt me viri illustrissimi de Bahder, Barth,
Bethe, Brandenburg, Brugmann, Dittrich, Gardthausen,
Gregory, M. Heinze †, R. Heinze, Hirt, Hunzinger, Immisch,
Jungmann, Koster, Lipsius, Martini, Marx, Merker, Schreiber.
Schulz, Sievers, Studniczka. Volkelt‚ Witkowski, Wundt‚
Zarncke, Zimmern. Proseminario philologo interfui Im-
mischio moderante. Benignissime Bethe‚ Heinze, Lipsius
in seminarium philologum me receperunt, cuius sodalis
ordinarius per tria semestria fui. Praeterea ad seminarium
paedagogioum comiter me admisit Jungmann, ad pro-
seminarium germanicum de Bahder, Koster, Sievers, ad
exercitationes philologas Martini, ad archaeologicas Schreiber
et Studniczka, ad germanicas Holz. Quibus viris humanis-
simis ex animo gratias ago neque habere desinam praecipue
vero, quantum Ricardo Hamae, qui summa cum benevolentia
meis studiis favit, debeam, semper recordabor. Denique con-
suetudinem amicorum in thiaso philologorum Lipsiensi multis
modis mihi conduxisse laetus profiteor.

 

