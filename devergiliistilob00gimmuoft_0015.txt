muscosi fontes Ι et somno mollior herba,

nisi et substantiva et attributa significatione. vere aequalia sunt.

Ac primum ad eos versus accedam, qui in pede tertio
caesura vel semiquinaria vel trochaica inciduntur et membra
parallela, ut ita dicam, in singulis hemistichiis habent. De
caesuris quidem hexametrorum sententias virorum doctorum
satis diversas esse uotum est. Praecipue sunt, qui in caesura
statuenda clausulam sententiae maxime respiciant, sunt alii,
qui hanc minimum valere censeant. Quamquam illorum
sententiam quoque plane refelli non posse fateor, tamen
altera mihi quidem verisimilior visa est legenti, quae de ea
re exposuit W. Meyer, Zur Geschichte des griechischen
und lateinischen HexameterS, Sim-Ber. d. K. bayr. Ak. d.
&Vissensch 1884 (cf. pagg. 999, 1049, 1059, 1oo1sqq.): quem
secutus caesuram semiseptenariam non constituam, nisi in
tertio pede hexametri quicumque locus caesurae deest.
Quamquam fortasse rectius sit in singulis quibusdam casibus
iudicio liberiore ac sensui magis subiecto rem decernere,
ego in incisionibus constituendis pari ratione uti debui, ne,
cum certum aliquid exemplis numerandis demonstrare vellem,
nimis meo arbitrio de versibus incidendis iudicavisse viderer.

Cum nobis non solum quaerendum sit, quotiens illa sym—
metria hemistichiorum inveniatur, sed praecipue intersit, utrum
versus consilio an potius casu ita compositi sint, exempla in
varias species digerere oportet, ut quasi gradus symmetriae
discernantur. ln ea re his rationibus utar. Plurimum interesse
mihi videtur, utrum illa gemina membra aequabilia inter se
sola coniuncta sint (1.>¹) an cum aliis quoque membris eodem
ordine connexa sint (11.>‘2): si enim hoc factum est, illa con-

¹) Uncis inclusa hic addo signa, quibus varias species in exemplis
enumerandis notabo.

2) Non in speciem IL, sed in Ι. ea exempla ascribere aequum erit,
in quibus aliud membrum, quamquam curn hemistichiis aequatis coniunctum
est, cum iis non tam arte cohaeret, quam haec ipsa inter se: cf. B. 10, 13 sqq.:

illum etiam lauri, 1 etiam flevere myricae,
pinifer illurn etiam sola sub rupe iacentem
Maenalus et gelidi fleverunt saxa Lycaei.

